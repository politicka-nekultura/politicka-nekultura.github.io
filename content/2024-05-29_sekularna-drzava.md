title: Po Ustavu, Hrvatska je sekularna država
category: politika
tags: Most, Petra Mandić

Petra Mandić iz Mosta
[kaže](https://www.telegram.hr/politika-kriminal/opet-se-javila-mostovka-koja-bi-djecu-slala-u-vjerske-skole-bijesna-spominje-pupovca-rodnu-ideologiju-i-bozicne-priredbe/):

> Na tiskovnoj
> konferenciji održanoj u Zagrebu u utorak, 28. svibnja, vrlo razumljivim
> jezikom objasnila sam zašto javni odgojno-obrazovni sustav mora uvažavati
> vrijednosti većeg dijela hrvatskog naroda i zašto je nedopustivo da se iz
> javnih škola izbacuje Dan kruha ili priredbe za svetog Nikolu kako to
> predlaže pravobraniteljica za djecu.
>
> Dopustimo li ideolozima i
> njihovim ekspoziturama da ‘čiste’ naše vrtiće i škole od svih elemenata
> kršćanske kulture koja je dio našeg identiteta, sve veći broj roditelja
> odlučit će se za alternativne metode odgoja i obrazovanja djece poput
> vjerskih škola, a sutra možda i homeschoolinga.

Članak 41. Ustava Republike Hrvatske, s druge strane, kaže:

> Sve vjerske zajednice jednake su pred zakonom i odvojene od države.

Smatram, stoga, da upravo jest dopustivo, ali i nužno, da u javnim školama nema
sadržaja koji polazi iz ili zagovara viđenje bilo koje vjerske zajednice.
