title: Stipo Mlinarić o dosljednosti u predizbornoj komunikaciji
category: politika
tags: r=0, Stipo Mlinarić, Domovinski Pokret
date: 2024-05-18 12:00

Stipo Mlinarić danas se tijekom
[intervjua](https://n1info.hr/vijesti/stipo-mlinaric-za-n1-o-kritikama-i-novoj-vladi/)
na N1 televiziji začudio nad idejama dosljednosti i  iskrenog zagovaranja
svojih stavova u predizbornoj komunikaciji:

> Što trebam govoriti u kampanji? Da hoću s SDP-om ili HDZ-om? Pa što onda
> idem na izbore? Htio sam da DP sam dobije 76 ruku i da sami sastavimo Vladu.
> Ali, treba pogledati istini u oči.

Proučimo njegov odgovor.

# Što trebam govoriti u kampanji?

Moglo bi se argumentirati da je u kampanji poželjno govoriti istinu te
predstavljati svoje stavove, planove i program. Saborski zastupnici trebali bi
predstavljati građane Republike Hrvatske, a (vjerojatno) prvenstveno osobe čije
glasove pokušavaju &mdash; a u konačnici i uspiju &mdash; dobiti. Neiskrenim
iznošenjem stavova, planova i programa birače se dovodi u situaciju u kojoj
glas daju osobama koje ih u Saboru, u konačnici, ne predstavljaju (barem ne
adekvatno). Dakle &mdash; u kampanji treba u najvećoj mogućoj mjeri govoriti
istinu.

# Da hoću s SDP-om ili HDZ-om?

Ili da neće niti sa SDP-om niti s HDZ-om. Kao što je velik dio oporbenih
zastupnika pokazao, moguće je reći da, primjerice, neće ulaziti u koaliciju
s HDZ-om i zapravo se držati izrečenog.

# Pa što onda idem na izbore?

Pretpostavljam da jedna od motivacija može biti zalaganje za određen skup
stavova, vrijednosti ili ideja, neovisno o tome hoće li to zalaganje ići
kroz poziciju u vlasti ili kroz zalaganje u Saboru.

Uostalom, koja je poanta ovog pitanja? Zar bi svi zastupnici nužno morali ući
u koaliciju s relativnim pobjednikom jer, u protivnom,
<q>što onda idu na izbore</q>?

# Htio sam da DP sam dobije 76 ruku i da sami sastavimo Vladu.

Vjerujem.

# Ali, treba pogledati istini u oči.

Naravno. Kad se na nju nije obaziralo u predizbornoj kampanji, barem neka je
se sjetimo poslije izbora.
